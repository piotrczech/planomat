---
description: Project specification, planomat specyfikacja realizacji, app specification
globs: 
alwaysApply: false
---
planoMAT
specyfikacja realizacji

0. Kontekst
Celem niniejszej specyfikacji jest przedstawienie pełnego kontekstu realizacji systemu informatycznego planoMAT. Wizją jest stworzenie nowoczesnego, intuicyjnego i wydajnego systemu wspierającego planowanie dydaktyczne (moduły: dezyderaty i konsultacje) dla pracowników uczelni.

Dotychczasowy system wykorzystywany przez uczelnię jest przestarzały zarówno technologicznie. Niniejszy projekt realizowany jest w ramach przedmiotu Bazy danych pod kierunkiem dr Giniewicza. Projekt ma charakter edukacyjny, jednak finalnym celem jest możliwość wdrożenia rozwiązania produkcyjnego oraz przekazania go dalej jako otwartego projektu do rozwijania przez społeczność uczelnianą.


1. Koncept
System realizowany jest jako projekt open-source, rozwijany w oparciu o modularną architekturę. W ramach pierwszej fazy implementacji przewidziano dwa główne moduły funkcjonalne: Dezyderaty oraz Konsultacje. Dzięki temu możliwe jest zarówno łatwe zarządzanie zakresem prac, jak i niezależne rozwijanie poszczególnych komponentów w przyszłości.

Kod źródłowy zostanie udostępniony publicznie (na platformie GitHub pod adresem https://github.com/piotrczech/planomat), dzięki temu repozytorium umożliwia:
zgłaszanie błędów i sugestii przez użytkowników i deweloperów (poprzez system Issues),
proponowanie zmian za pomocą pull requestów,
przejrzyste śledzenie historii projektu i roadmapy,
wykorzystanie aplikacji jako punktu wyjścia dla podobnych wdrożeń na innych wydziałach.

Dzięki otwartemu charakterowi systemu:
koła naukowe, grupy projektowe czy indywidualni programiści mogą rozwijać system po zakończeniu podstawowej realizacji,
możliwe będzie łatwe dołączenie kolejnych funkcjonalności (poprzez moduły),
transparentność kodu zwiększa zaufanie do działania aplikacji w środowisku akademickim.

1.1. Oczekiwania klienta
Punktem wyjścia dla prac projektowych była następująca wiadomość e-mail:

“Dezyderaty:
informacje od prowadzącego
1 chcę prowadzić zajęcia na studiach : stacjonarnych / niestacjonarnych (dodać checkboxy, tak aby prowadzący odznaczyli, którą formę preferują, mogą obie)  
2 wyrażam zgodę na nadgodziny - tak / nie (checkboxy)
3 kursy, które mogę prowadzić: Analiza matematyczna 1, Analiza matematyczna 2, Algebra, Równania różniczkowe, Rachunek prawdopodobieństwa, Statystyka (automatycznie każdy powinien mieć przypisane wszystkie kursy, które może przenieść do zakładki "kursy, które chciałbym prowadzić" lub "kursy, których nie chciałbym prowadzić"
4 kursy, które chciałbym prowadzić - do tej zakładki pracownik może przenieść wszystkie kursy z zakładki "kursy, które mogę prowadzić"
5 kursy, których nie chciałbym prowadzić - do tej zakładki pracownik może przenieść maksymalnie dwa kursy z zakładki "kursy, które mogę prowadzić"
6 prowadzone prace dyplomowe magisterskie "0" / inżynierskie "0' (pracownik uzupełnia liczbę prac)
7 Ile godzin mogę prowadzić: dziennie "0" / pod rząd "0" (pracownik uzupełnia liczbę godzin w obu pozycjach)
8 Dodatkowe uwagi (pole nieobowiązkowe)

siatka zajęć 
- bloki zajęciowe w godz. 7:30-9:00, 9:15-11:00, 11:15-13:00, 13:15-15:00, 15:15-16:55, 17:05-18:45, 18:55-20:35 (bez podziału na 45 min jak wcześniej), od poniedziałku do niedzieli
- możliwość wykreślenia 5 terminów/kratek (wykreślenia w kolorze czarnym, bez podziału na kolory jak wcześniej)

możliwość wygenerowania danych:
- w zależności od zaznaczonych checkboxów możliwość wygenerowania danych/raportów np, osoby, które chcą prowadzić Analizę 1.

pozostawienie daty ostatniej modyfikacji na arkuszu

pozostawienie jednego arkusza/szablonu bezimiennego 


Konsultacje:
- utworzenie podziału na konsultacje w semestrze i w sesji 
- konsultacje w semestrze- wpisywanie dni tyg. i godz. oraz miejsca (dwie kolumny)
- konsultacje w sesji - wpisywanie dat i miejsca (dwie kolumny)
- konsultacje odbywają się w godz. 7:30-20:35 - brak możliwości wpisania godzin spoza tego przedziału
- minimalny czas jednego spotkania to 60 min
- maksymalny czas jednego spotkania to 180 min
- konieczność uzupełnienia terminu oraz miejsca  - brak możliwości zapisu bez podania pełnych danych
- brak możliwości dodawania uwag
- możliwość wygenerowania pliku do xls
- powiązanie konsultacji ze stroną Wydziału - możliwość aktualizacji konsultacji przez sekretariat dydaktyki (przykład: ok. 3 tygodnia zajęć wykaz trafia na stronę www. Po tym terminie pracownik zmienia termin konsultacji, następnie informuje o tym Dydaktykę, my weryfikujemy zmianę i ją zatwierdzamy -> po tym następuje aktualizacja na stronie)”

1.2. Diagram kontekstowy
Diagram kontekstowy przedstawia ogólny obraz systemu planoMAT oraz jego interakcje z otoczeniem.



W systemie planoMAT wyróżniamy trzy główne typy użytkowników, którzy korzystają z aplikacji internetowej:
pracownik naukowy
użytkownik wprowadzający swoje preferencje dydaktyczne na nadchodzący semestr (dezyderaty), a także zgłaszający terminy konsultacji (w semestrze oraz w sesji).


pracownik dziekanatu
użytkownik odpowiedzialny przede wszystkim za masowy eksport dezyderatów i konsultacji w formie tabelarycznej PDF. Dodatkowo służy jako wsparcie dla pracowników naukowych w edycji uzupełnionych przez nim informacji. System wspiera go (pracownika dziekanatu) w zakresie powiadamiania o zmianach na platformie dokonanych przez pracowników naukowych. 


administrator systemu (rozszerzenie uprawnień konta “pracownik dziekanatu”)
użytkownik techniczny posiadający co najmniej wszystkie uprawnienia pracownika dziekanatu. Dodatkowo odpowiada za utrzymanie i konfigurację platformy.

Diagram kontekstowy obejmuje dwa główne rodzaje przepływów: wejściowe (wprowadzanie danych przez użytkowników) oraz wyjściowe (eksport i publikacja danych).


1. Wejście


formularz dezyderatów (tworzenie i edycja)
formularz stworzony i edytowany przez pracownika naukowego, zawierający preferencje dydaktyczne i blokowe harmonogramy.

formularz konsultacji (tworzenie i edycja)
formularz stworzony i edytowany przez pracownika naukowego, określający terminy semestralne i sesyjne.

dane konfiguracyjne
Administrator systemu pełni kluczową rolę w zapewnieniu poprawnego funkcjonowania systemu w wymiarze operacyjnym. System udostępnia administratorowi panel zarządczy obejmujący następujące funkcjonalności:
- zarządzanie listą kursów,
- parametrami edycji dezyderatów,
- terminami semestru.



2. Wyjście


eksport raportów dezyderatów w formacie PDF dla pracowników dziekanatu (filtrowane bez siatki godzin).
eksport harmonogramów konsultacji w formacie PDF

1.3. Diagram przepływu danych
Diagram przepływu danych pozwala na dokładniejsze zrozumienie, jak dane krążą w ramach systemu planoMAT, jakie operacje są na nich wykonywane i kto je inicjuje.



Diagram również obejmuje dwa główne rodzaje przepływów: wejściowe (wprowadzanie danych przez użytkowników) oraz wyjściowe (eksport i publikacja danych).


1. Wejście


formularz dezyderatów (tworzenie i edycja)
Formularz dezyderatów wypełniany jest przez pracownika naukowego, który deklaruje swoje preferencje dotyczące prowadzenia zajęć w nadchodzącym semestrze. Proces uzupełniania formularza podzielony jest na dwa logiczne etapy:

Etap 1: Preferencje dydaktyczne
- wybór formy prowadzenia zajęć (stacjonarne/niestacjonarne – pole wielokrotnego wyboru z listy),
- zgodę lub brak zgody na nadgodziny (pole typu przełącznik “tak”-”nie”),
- listę kursów, które potrafi prowadzić (domyślnie zaczyta z poprzedniego semestru, w przypadku braku danych pusta; pole wielokrotnego wyboru z listy),
- listę kursów, które chciałby prowadzić (domyślnie zaczyta z poprzedniego semestru, w przypadku braku danych pusta; pole wielokrotnego wyboru z listy wybranych kursów w polu “kursy, które potrafię prowadzić”),
- listę kursów, których nie chciałby prowadzić (domyślnie zaczyta z poprzedniego semestru, w przypadku braku danych pusta; pole wielokrotnego wyboru z listy wybranych kursów w polu “kursy, które potrafię prowadzić”),
- liczby prowadzonych prac dyplomowych (osobno magisterskie i inżynierskie; pole nieujemnej liczby całkowitej),
- maksymalnej liczby godzin zajęć dziennie (pole nieujemnej liczby całkowitej),
- maksymalnej liczby godzin zajęć z rzędu (pole nieujemnej liczby całkowitej),
- ewentualnych uwag (pole opcjonalne).

Etap 2: Dostępność czasowa
- siatki zajęć w formie bloków czasowych (7:30–20:35), umożliwia oznaczenie maksymalnie 5 bloków czasowych jako niedostępnych. Dni tygodnia zależne są od zaznaczonej opcji “wybór formy prowadzenia zajęć”.

System weryfikuje poprawność danych wprowadzonych przez użytkownika, m.in.: ogranicza liczbę kursów odrzucanych (maksymalnie 2), blokuje możliwość wyboru więcej niż 5 niedostępnych terminów, sprawdza kompletność danych liczbowych oraz w przypadku edycji dezyderatu aktualizuje znacznik „data ostatniej modyfikacji”.

W przypadku edycji już istniejącego dezyderatu aktualizowana jest automatycznie informacja o dacie ostatniej modyfikacji.

formularz konsultacji (tworzenie i edycja)
Formularz konsultacji umożliwia pracownikowi naukowemu zgłoszenie dostępności na spotkania z studentami. Formularz obsługuje dwa tryby działania, zależne od wybranego kontekstu konsultacji:


Etap 1: Wybór kontekstu konsultacji
- wybór bloku konsultacji (pole typu przełącznik “semestr”-”sesja”)

Etap 2a: Konsultacje semestralne
- wybór dnia tygodnia (pole typu select)
- wybór konkretnych dat (pole pojawia się, jeśli dzień tygodnia to sobota lub niedziela)
- wybór tygodnia konsultacji (pole typu przełącznik “każdy tydzień”-”tydzień parzysty”-”tydzień nieparzysty”)
- wybór godziny rozpoczęcia (pole typu godzina)
- wybór godziny zakończenia (pole typu godzina)
- miejsce konsultacji (pole tekstowe – np. numer sali, filla).

Etap 2b: Konsultacje w sesji
- wybór dokładnej daty  (pole typu select)
- wybór godziny rozpoczęcia (pole typu godzina)
- wybór godziny zakończenia (pole typu godzina)
- miejsce konsultacji (pole tekstowe – np. numer sali).

System weryfikuje poprawność danych wprowadzonych przez użytkownika, m.in.: ogranicza możliwość nałożenia się na siebie stworzonych już definicji konsultacji, blokuje konsultacje krótsze niż 60 minut, blokuje konsultacje dłuższe niż 180 minut, wprowadza wymóg uzupełnienia każdego pola. Dodatkowo system umożliwia wprowadzenie konsultacji jedynie pomiędzy 7:30 a 20:30.

zarządzanie listą dostępnych kursów
Administrator systemu pełni kluczową rolę w zapewnieniu poprawnego funkcjonowania systemu w wymiarze operacyjnym. System udostępnia administratorowi panel zarządczy obejmujący następujące funkcjonalności:

Zarządzanie listą dostępnych kursów
Administrator uzupełnia i utrzymuje formularze zawierające:
- nazwa kursu (pole typu tekstowego)

System realizuje przy tym walidację, czy podany kurs nie istnieje już w bazie danych.

Zarządzanie modułem dezyderatów
Administrator uzupełnia i utrzymuje możliwość składania dezyderatów wprowadzając:
- termin włączenia modułu (pole typu data + godzina)
- termin wyłączenia modułu dla pracowników naukowych (pole typu data + godzina)
- termin wyłączenia modułu dla pracowników dziekanatu (pole typu data + godzina)
- rok akademicki którego dotyczy (wybór z listy lat, maksymalnie 1 rok naprzód)
- wybór z przełącznika “letni”-”zimowy” 

System realizuje przy tym walidację, czy wprowadzony nowy termin modułu dezyderatów nie nakłada się z już istniejącym.

Zarządzanie modułem konsultacji
Administrator uzupełnia i utrzymuje możliwość składania konsultacji wprowadzając:
- termin rozpoczęcia semestru (pole typu data)
- termin rozpoczęcia sesji (pole typu data)
- termin zakończenia sesji (pole typu data)

System realizuje przy tym walidację, czy wprowadzony nowy termin semestru nie nakłada się z już istniejącym.



2. Wyjście


eksport raportów dezyderatów (PDF)
Pracownik dziekanatu wybiera spośród filtrów:
- preferencji nadgodzin (pole typu przełącznik “tak”-”nie”),
- ilości prowadzonych prac dyplomowych (pole z zakresem od-do)
- filtrowanie po preferencji kursów

System agreguje wyfiltrowane dane i generuje ustrukturyzowany dokument PDF zawierający informacje indywidualne oraz siatkę planu dla każdego pracownika naukowego. Przygotowany dokument będzie dodatkowo wzbogacony o datę ostatniej modyfikacji każdego dezyderatu.


eksport harmonogramów konsultacji (PDF)
Pracownik dziekanatu posiada możliwość eksportu wszystkich uzupełnionych konsultacji do formatu PDF (kolumny: pracownik, termin, miejsce). W przypadku wielu konsultacji dla tego samego pracownika, pola powinny zostać zgrupowane.

przykład:
pracownik
termin
miejsce

mgr. inż. Jan Kowalski
czw. 16:00-17:30
C.19 / A-1.2
pt. 19:00-20:30
filia Legnica / D-8 sala 12






x. Historia realizacji
Historia realizacji stanowi swoisty notes projektowy dokumentujący kolejne etapy powstawania systemu planoMAT – od fazy koncepcyjnej po finalną implementację i testy. Umożliwia prześledzenie postępu prac, decyzji projektowych, wdrażanych funkcjonalności i punktów zwrotnych w rozwoju systemu.
Oś czasu realizacji
23.04-24.04
Komunikowałem się mailowo:
z Panem Mirosławem, wnioski:
	a. certyfikat SSL będzie zrealizowany po uzyskaniu domeny planomat.pwr.edu.pl
b. baza danych na ten moment może pozostać w obrazie produkcyjnym docker, ale mam przeanalizować możliwość połączenia się poprzez socket
z Panią Moniką, wnioski: sposób logowania jest znany - Pani Monika działa w tym obszarze, na dniach pojawią się kolejne szczegóły. Dodatkowo potwierdzona została domena planomat.pwr.edu.pl
z Panią Edytą, wnioski: przeprowadziliśmy fizycznie spotkanie w dodatkowym gronie:  Panie - Beata Stanisławczyk i Kamila Mackiewicz, oraz Pan Prodziekan ds. Nauczania, dr hab. Szymon Żeberski. Na podstawie wniosków z tego spotkania zaktualizowałem ten dokument.


Najważniejsze wnioski ze spotkania:
1. System będzie automatycznie wysyłał powiadomienia e-mail do pracowników naukowych (domyślnie włączone, z możliwością wyłączenia indywidualnie dla każdego konta pracownika) przypominające o ich nieuzupełnionych formularzach, po upływie określonego terminu.
2. Wprowadzamy możliwość eksportu listy pracowników, którzy nie uzupełnili dezyderatów lub terminów konsultacji.
3. Podczas eksportu listy dezyderatów (oraz konsultacji? - dopytać) system będzie uwzględniać każdego pracownika w systemie, niezależnie od tego, czy formularz został uzupełniony. Brak danych będzie traktowany jako domyślna “zgoda”.
4. Dla kont typu: pracownik dziekanatu oraz administrator powinien zostać zrealizowany widok “notes zmian”, który będzie listą informacji o podjętych działaniach na platformie przez pracowników naukowych.
5. Wprowadzamy powiadomienia dla administratorów, o zaktualizowaniu preferencji konsultacji przez pracownika naukowego (domyślnie) po 3 tygodniach od startu semestru.
6. Eksport konsultacji zmieniamy z formatu XLSX na PDF - z powodu możliwości wprowadzonych w punkcie siódmym.
7. Pracownik dziekanatu powinien mieć możliwość edycji (w wygodny sposób) informacji dot. konsultacji pracownika naukowego.
8. W widoku wprowadzania konsultacji pracownik naukowy powinien widzieć sumaryczną liczbę godzin swoich konsultacji (np. w tym semestrze masz zaplanowane 3h15min konsultacji)
9. Podczas uruchomienia platformy wprowadzimy listę adresów email dla kont pracowników naukowych - tym samym będzie to informacja dla systemu, które konta są uprawnione do logowania w systemie.
10. Konto administratora będzie “poziomem wyżej” konta pracownik dziekanatu, tzn. będzie posiadało wszystkie te możliwości co konto “pracownik dziekanatu” rozszerzone o możliwości konfiguracyjne.

Na podstawie tych wniosków zaktualizowałem 0. Kontekst oraz 1. Koncept
23.04
Rozpocząłem opracowanie dokumentacji funkcjonalnej systemu. Przygotowałem dwie sekcje: 0. Kontekst oraz 1. Koncept, które wyznaczają ramy projektu planoMATna podstawie przesłanego maila oraz informacji zebranych na spotkaniach 10.04.
22.04
Stworzyłem repozytorium open-source i zainicjowałem projekt planoMAT w oparciu o Laravel 12 oraz oficjalny Livewire Starter Kit (Livewire 3, Laravel Volt, Flux UI). Skonfigurowałem dwa obrazy Docker: deweloperski z wykorzystaniem Laravel Sail oraz produkcyjny. Repozytorium zostało pobrane na serwer do katalogu /srv/planomat - tak, też nazwałem projekt. Przeprowadziłem pierwsze testowe uruchomienie systemu – aplikacja działała poprawnie i była dostępna z poziomu przeglądarki. Dodałem także tymczasową bazę danych do obrazu produkcyjnego (z myślą o późniejszej integracji z bazą dostarczoną od pana Mirosława).
15.04
Uzyskałem dostęp do środowiska serwerowego. Potwierdzam logowanie przez ssh oraz dostęp do uprawnień sudo.
10.04
Otrzymałem wstępne informacje dotyczące projektu od dr. Giniewicza. Została mi przekazana wiadomość e-mail oraz osoby do kontaktu.
